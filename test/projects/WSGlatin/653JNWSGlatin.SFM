\id 3JN WSG Adilabad Gondi (Telangana, India) (C) 2010-2018 SIL SAG CIC WSG Team
\h 3va yōhan
\toc1 yōhan lihi kīta mūḍava ciṭi
\toc2 3va yōhan
\toc3 3yōha
\mt1 3va yōhan
\mt2 yōhan lihi kīta mūḍava ciṭi
\is id ciṭitun bāreta gosṭi
\im \k lihi kītona porol: \k* yēsu kiristunor sisyal āyval yōhan.
\im \k lihi kīta sāl: \k* kiristu sakam lag-bag hasi siyunalte novad siyuṅg (85-95) sālkun naḍḍum lihi kiyval jargta.
\im \k muke gosṭi: \k* carciturkun adikāri manval māynal samdirkun bahan sūḍana. dusro muluknal vātur yēsunur baktalirkun permate mān-maryada kiyana. vōr garva-gamaṇḍite manva. samdir gir bey sabās māynal inval gava vōr kamay kiyana. dusrurkun mān-maryada ani permate bahan sūḍana invaḍun bārete, id ciṭitaga manta.
\iot baga batal manta
\io1 daṇḍosk \ior 1-4 \ior*
\io1 gayiyun adikār siyval \ior 5-8 \ior*
\io1 vāyuṭun suṭi kīsi cokoṭun piysi tākana \ior 9-12 \ior*
\io1 ākritaṅg gosṭiṅg \ior 13-15 \ior*
\c 1
\s daṇḍosk
\p
\v 1 sōptal gayiyun sāṭi, carcituror pedolta āyval yōhānta lihi kīser manton. nī poro nākun vele perma manta.
\p
\v 2 lāḍnor sōpta! nime bāv-baktitaga baḍe mātape, nīva tabiyat gir cokoṭ manji, samdo cokoṭ jargana injer pārtana kīser manton.
\v 3 kahitur yēsunur baktalir\f * \fr 1:3 \fq yēsunur baktalir \ft itteke yēsuna bōda vehcer tirivalir.\f* yātra kīser ige vāter. ani nī bārete, «vōr satemun piysi, cokoṭe tākser mantor» injer gava vehter. ad kēnci nākun bey ānand lāgta.
\v 4 barosataga nime nāvor marin dātnoni āndi. nā mari-miyaḍ satne tākser manter inval gosṭit ter adik nākun ānand siyval dusro bade sele.
\s gayiyun adikār siyval
\p
\v 5 lāḍnor sōpta! nīkun voḍki selur vūr, dusro muluknur baktalir vāteke gir bati, nime mān-pān cokoṭ kīser manti.
\v 6-7 vūr baktalir nīva permatun bārete carciturkun gava vehter. bavisatne ātur parbuna vacan vehvalir baktalir, kiristun nammaki vūra madat yētvakne sariy nihga vānirte, bagavantal ānand yētnal vūrkun madat kīser man.
\v 8 dusrurkun vūr pacar kiyval satemnaga maraṭ īsadārk āyana itteke, tapvak ātura mān-pān sūḍana.
\s vāyuṭun suṭi kīsi cokoṭun piysi tākana
\p
\v 9 nana agaṭa carciturkun undi gosṭi lihi kīton. bati vūrgaṭal voror adikāri āka inval diyoterpes mā gosṭi vopser selor. bāriteke tanva poro uṇḍe bōre adikāri manva intor.
\v 10 acore āyva, vāyvalir baktalirkun mān-pān kiyor ani dusrur kīkom itteke gir vopser selor. ahan mān-pān kiyvalirkun aḍḍam āser, vūrkun carciturgaṭal aladi vāṭser mantor. ani mā bārete āyoṅg-sonoṅg av bey karab vaḍkser mantor. aden sāṭi nana vāta peje, vōn bārete vehci, tohanton.
\p
\v 11 nā lāḍnor sōpta! nime vōna namuna yēcci tākma. vāyuṭun āyva cokoṭune piysi tāka. cokoṭ kiyval bagavantanor āndur. vāyuṭ kiyval bagavantanor āyor.
\p
\v 12 dēmetrin bārete carcitur samdir cokoṭ vehcer manter. bagavantana satemun piysi vōr tākta kāḍki, ad satem gir cokoṭnor injer gava sīser manta. maraṭ gir ad karalen injer vehcer mantaṭ. mamoṭ vehval satem injer nīkun ṭāva.
\s ākritaṅg gosṭiṅg
\p
\v 13 uṇḍe vele gosṭiṅg nīkun lihi kiyana injer manta. bati sāyte ani pōṇṭinte lihi kiyval nākun pasand sele.
\v 14 nīkun baske sūḍka inal bey jīva āser manta. ahan maraṭ bēṭe māta peje mukabili vaḍkakaṭ.
\v 15 bagavantal nīkun sānti siyir! ige manvalir sōptalir nīkun daṇḍos vehcer manter. aga manval har voror sōptan māva daṇḍos veha.
