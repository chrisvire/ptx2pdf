\id 2JN WSG Adilabad Gondi (Telangana, India) (C) 2010-2018 SIL SAG CIC WSG Team
\h 2va yōhan
\toc1 yōhan lihi kīta reṇḍava ciṭi
\toc2 2va yōhan
\toc3 2yōha
\mt1 2va yōhan
\mt2 yōhan lihi kīta reṇḍava ciṭi
\is id ciṭitun bāreta gosṭi
\im \k lihi kītona porol: \k* yēsu kiristunor sisyal āyval yōhan.
\im \k lihi kīta sāl: \k* kiristu sakam lag-bag hasi siyunalte novad siyuṅg (85-95) sālkun naḍḍum lihi kiyval jargta.
\im \k muke gosṭi: \k* yēsunur baktalir bad satemnaga nilsi mandana. yēsu kiristu māynana rūpne vāymaki injer veleṭirkun pasi kiyvalir pesiter. te vūr bārete bahan mandana? barosa irtataga tāna paṇḍi barpur puṭnal vēri, vōrci mune bahan tākana invaḍun bārete id ciṭitaga lihi kīsi manta.
\iot baga batal manta
\io1 yōhanta daṇḍos \ior 1-3 \ior*
\io1 satnaga nilsi maṇṭ \ior 4-13 \ior*
\c 1
\s yōhanta daṇḍos
\p
\v 1 bagavantana keyde nēme mātur baktalirniṭ\f * \fr 1:1\fq bagavantana keyde nēme mātur baktalirniṭ \ft bagavantal nēmi kīta veylo ani tānur mari-miyaḍ injer grīku bāsate lihi kīsi manta.\f*, mīkun nāva daṇḍos! nana mī carciturkun pedolta āndun. nana ani satun kari kītur samdir gir mīkun perma kīser mantom.
\v 2 mamoṭ bāri perma kīser mantom itteke, satem mā dilknaga manta ani ad baskeṭ gir mā saṅga mandanta.
\p
\v 3 bābo bagavantal ani mā yēsu kiristu parbu, mī poro kivul tohci, mīkun \w permata-daya\w* ani sānti siyir. maraṭ satem ani permate pisan sāṭi vōr madat kiyir.
\s satnaga nilsi maṇṭ
\p
\v 4 bābo bagavantal mākun āge sītapinay, kahitur baktalir satemun piysi tākval sūḍsi, nākun vele ānand lāgser manta.
\v 5 lāḍnur baktalirniṭ! maraṭ voron voror permate sūḍana injer mīkun kōrser manton. id hukum pūna āyo bati, modol vehtatune lihi kīser manton.
\v 6 perma itteke, bagavantanaṅg āgen piysi tākval. modol miraṭ kiristuna cokoṭna kabur kēnjtiṭ agaṭal, «voron voror permate sūḍana» invale bagavantal sīta āge ānd.
\p
\v 7 nana ihin bāri vehcer manton itteke, yēsu kiristu māynana rūpne vāymaki injer pasi kiyvalir veleṭir duniyate pesiter. vūr ātur pasi kiyvalir kiristunur paga-dārk āndir.
\v 8 miraṭ kamay kītatun soḍusvakne, barpur inam puṭnal vēri, vūra keyde pase māyvakne dihante maṇṭ.
\p
\v 9 kiristuna bōdataga nilsi pisval, bābon ani marin vopval āndur. ad bōdataga nilvakne tān saṅga uṇḍe adik jōḍi kīsi vehval, har voror bagavantan nammor vōr āndur.
\v 10 āton mīva rōn kēymaṭ ani vōn cokoṭ-vāyuṭ gir pūsi kiymaṭ.
\v 11 vōn cokoṭ-vāyuṭ pūsi kiyval vōnaṅg karab kāmknaga gir īsa yētta lekate vāntor.
\p
\v 12 uṇḍe vele gosṭiṅg nīkun lihi kiyana injer nākun vāṭe mānta. te aven sāyte kāgutun poro lihi kiyval nākun pasand sele. bati mīkun baske sūḍka inal jīva āser manta. nana mihga vāta peje mukabili vaḍkana inton. iden hindal mākun barpur anand lāganta.
\v 13 bagavantana keyde nēme mātur baktalir,\f * \fr 1:13 \fq baktalir \ft sēlaḍur mari-miyaḍ injer grīku bāsate mandanta.\f* mīkun daṇḍosk vehcer manter.
