\id INT - WSG Adilabad Gondi (Telangana, India) (C) 2010-2018 SIL SAG CIC WSG Team
\periph New Testament Introduction
\mt2 gōṇḍi bāsata id pūna niyamun bārete 
\mt1 mune vehval gosṭi 
\s bāsa inval māynan bagavantal sīta inam ānd 
\m \k asal bāsa itteke batal?\k* narimankalir voron voror tamva manda ani dilta ani uṇḍe bade samacārtun gosṭina rūpne artam ānal vehval seleke lihi kīsi manvaḍun bāsa inter. id bāsa gosṭine itteke bad gosṭi baga vāyana inval vākyamna rūpun piysi, kālamun piysi tayar āsi mandanta. ītal bāsa kīnekene id kalitaga narimankal samdo jāti-janvarknagaṭal alag ani ḍagur-pānde mantor. id bāsaye māynalira muke gun āndu. iden hindale māynana jāti, rīti-rivaj, kāydaṅg-kānunk ani mān-pānde tākval id duniyaturkun kare mānta. 
\m \k bāsa bagaṭal vāta?\k* bagavantal id kalitun bey sōba gaḍi kītor. bahan itteke, tīr-tīrknaṅg marakne, raṅg-raṅgnaṅg puṅgakne, dusro-dusro janvarte, dusro-dusrok jātine ani bāsane tayar kītor. bāriteke ihin vele tīrk matteke, bagavantan cokoṭ lāganta. aden sāṭi bagavantale iv samdo bāsana varamun duniyatur māynalirkun sītor. māynana puṭgaḍmi bagavantanal ātapinay, bāsana puṭgaḍmi gir bagavantanale āta. 
\m \k bāsata udes batal?\k* id duniyataga manval har undi bāsatun mān puṭana ani ad bāsatun bārete dihante pariksa kīsi kariyana. id bāsa vaḍkval parja icur-icur maruṅgsi, tān būle māyvak manle, rāki kīsi irana. namunatun bahan itteke, mā kōya seleke gōṇḍi gosṭin ḍiksanarina rūpne, mā kōya bāsatun pustakna rūpne cāpi kīsi irana. ahne pāṭane rūpne ani sinimana rūpne gir tayar kīsi rāki kiyana. 
\m \k kōyane seleke gōṇḍi bāsate baybil bāri mandana?\k* har voron bāsatun vāci kiyval ani lihi kiyval hak manta. har voron satemun kari kiyval ani artam kiyval hak manta. tanakun isṭam vāta adenaga barosa irle har voron hak manta. duniyataga manval har voron gir bagavantan bāreta kabuḍun vāci kiyval ani kēnjvaḍa hak manta. ani tamva sāṭi manval ad kabur kēnci, man-diltaga sōnc kiyval jurat manta. bagavantal mā sāṭi batal kītor ani batal tayar kīsi irtor invaḍun bārete maraṭ iṅke vēri mā bāsate vāci kiymaki. bagavantal mā samdirkun batal vehcer mantor inval kari kiyan sāṭine, iden kōyane lihi kiyval jargta. id tīrde vōr bagavantan kari kīsi, vōn bārete samje māsi, maraṭ vōna sēva barobar tarikate kiyana injerente, id muke kām kiyval jargta. 
\m \k baybil itteke asal batal āndu?\k* bagavantale tanvaṅg vacank ani hukumk manval id grantun tanvur pravaktalirkun ani baktalirkun vehci lihi kiyustor. vīr lihi kiyvalir samdir gir āsiya, āprika ani yūrap invalik mūnd kaṇḍalknaṅg, dusrok-dusrok dēsalknaga ani dusrok dusrok piḍinaga bagavantal hukum sīta tīr vīr lihi kīter. vīr samdir lag-bag cālis (40) jank matter. vūr iden pandra nuhk (1,500) sālk yēsu parbu puṭvak maneke ani, yēsu parbu puṭta peje undi nūr (100) sālkun ropo lihi kīter. itteke pūro sōḍa nuhk (1,600) sālk id baybil grantnaṅg pustak lihi kiyval jargta. idenaga pūro sāṭ sāruṅg (66) pustak mantaṅg. idenaga raṇḍ bāgalk mantaṅg: modoḍa bāgamun \bk paḍana niyam\bk* inter ani reṇḍava bāgamun \bk pūna niyam\bk* inter. bati id grantnaga sirip reṇḍava bāgam kōyane anuvād kīsi manta. modoḍa bāgam uṇḍe gir pūro anuvād āyle manta. 
\m \k ad toleta grant iṅke manvalir mā kōyturaṅg nēki-badin bahan lāgsi manta? \k*kōya darmataga tottale sēsanaṅg arpanaṅg ani bakrana balidān siyvalik nēki-badiṅg tākser mantaṅg. iv samdo tīrknaṅg balidānk mākun suk-sāntne irana ani mukti puṭana injer har sāl kīser mandantaṭ. bati bagavantal mā samdir sāṭi kēpat kēpat av nēki-badiṅg kiyvakne undiy jōka tanvor marin balidān sītor. id balidāntun hindal mākun svargnaga mukti puṭanta. maraṭ vōr bagavantanur mari-miyaḍ āntaṭ. id balidānta gosṭitun sōnc kīteke, bagavantal mākun bacoro lāḍ ani perma kīser mantor inval kare mānta. bagavantal pūro kalitun gaḍi kītor. tānga manle narimankalir āyvalir mākun gaḍi kītor. ani nākun hētu kīser, nāva pārtana-vinti kīmṭ injer vehtor. aden sāṭi bagavantana gosṭi duniyataga manvalir samdir sāṭi, har gaṭka kāmi siyval āndu. te id grantna jurat mā kōytur sāṭi gir vele manta. bagavantana gosṭitaga manval satem piḍinaṅg piḍiṅg mārivakne undi tīr manval āndu. ani vōr bagavantal mākun sīta vāgdan basken tōḍ-mōḍ kiyor. id grantnaga bagavantal mākun mukti siyle vopnal, duniyat ropo maraṭ bahan pisana invalik bagavantanaṅg gosṭiṅg mantaṅg. 
\s vōr bagavantan bahan kari kiyana: 
\li 1. \k bagavantana udes:\k* bagavantal nīkun vele lāḍ kīser mantor. vōr undi udesun sāṭi nīvur aval-bābona pīṭe nīkun jalma āyustor. nime vōr bagavantan kari kīsi, vōn saṅga baskeṭ mīre māsi mandana invale vōna udes āndu. iden bārete, 
\pi “bagavantal duniyaturkun bey lāḍ kīta kāḍki, tanvor vorore manval marin id darturitaga sāri kītor. vōn poro barosa irval har voror nāseḍam āyvakne, vūrkun baskeṭ gir pisval jīva puṭana injerente ihin kītor” injer id grantna XYZ pējitaga manta (\xt yōhan 3:16\xt*). 
\li 2. \k parjat ani bagavantan naḍḍum manval aḍcand:\k* har voror bagavantan kari kīsi, vōn saṅga baskeṭ mīre māsi mandana inval vōna cokoṭna udes manta. bati māynalir bōna sari vōr sonjer manter. ani vōr bagavantal nēmi kīta kānun tīr piser selur. ihin bagavantan ulṭa āsi pisvaḍun pāp injer kēyanter. id pāp mākun ani bagavantan pāki kīsi vāḍta. vōn saṅga mīre māsi manvakne ani lāgi-bāgi selvakne kīta. id pāp bagavantan karum basken sonvakne narimankan aḍcand āsi nilanta ani samdir poro maranta siksa taci vāṭanta. bāriteke, 
\q1 “niyatnor voror gir selor! 
\q2 niyatnaṅg sarin bārete voror gir artam kiyor! 
\q1 bagavantan mahkval voror gir selor! 
\q2 samdire sari bahke māsi, 
\q1 batatune kāmi siyvak āter” 
\pi injer id grantna XYZ pējitaga manta (\xt rōma 3:10-12\xt*). 
\li 3. \k ad aḍcandun vīḍusval bagavantana pilan:\k* māvaṅg batatune kāmi siyoṅg av kōsidkne maraṭ bagavantanaga sonda parvaṭ. aden sāṭi bagavantale māvaṅg pāpkun barpur kaṇḍi kiyvaḍun tayar kītor. bahan itteke, māynan ani bagavantan naḍḍum aḍḍam āsi manval pāpun teṇḍsi vāṭlene, yēsu kiristun id kalitaga rohtor. iden bārete, 
\pi “niyatnor kiristu, bagaḍ-niyatnur āyvalir māvaṅg pāpkun piysi, siksa bōge mātor. ani mākun bagavantanaga karum tarle, undiy jōka mēndoḍa rūpne maran ātor” injer id grantna XYZ pējitaga manta (\xt 1va pēturu 3:18\xt*). 
\s anuvād kiyval tarika: 
\m \k mā kōyane id grant baven ādar kīsi anuvād kiyval jargta?\k* dusro dusro bāsane lihi kītaṅg baybilkun vāci kīsi, aven artam kīsi, maraṭ samdir samje māyval mā kōya bāsate lihi kiyval jargta. acore āyva, baske-baskete dusrok bāsanaṅg baybilknaga bade undi gosṭita tēḍa manduyo aske, grīku seleke hebri bāsata baybil gir sūḍsi, adena artamun piysi lihi kiyval jargta. 
\m \k ihin lihi kīta anuvād baccor vēri nama parnal manta?\k* 
\li 1. \k anuvād būr kīter?\k* anuvād kiyval siksān sāruṅg sālk kīsi, anuvādnaṅg niyamkun karisi manvalir mā kōytur iden anuvād kīter. 
\li 2. \k id anuvādun būr cekiṅg kīter?\k* baybil giyantaga ani anuvād kiyvaḍaga vele anubav manvalir cekiṅg kīter. vūr bahan kīter itteke, baybilta har pustakun, har adyāytun ani har vacantun dihante vāci kīter. ani av vacanknaga taptaṅg-cuktaṅg gosṭin cekiṅg kīsi sudri kiyuster. 
\li 3. \k kōyane anuvād kīta baybiltun tamva samājnaga vāḍakam kiyle būr vopter?\k* samdo tīrknaṅg cekiṅg āta peje gir, gōṇḍi anuvādna kamiṭitur āyvalir mamoṭ anuvād kīta ad har pustakun dihante vāci kīsi, mā kōya rivajun piysi uṇḍe jarasi sudri kītom ani mā kōya seleke, gōṇḍi samājnaga vāḍakam kiyle gir voptom. 
\m \k dusrok bāsana baybiltagaṭal id kōyane anuvād kīta baybil bahan tēḍa manta?\k* 
\m modoḍa baybil lihi kīta bāsatun (itteke hebri, arāmik ani grīku) vūr tottur bahante artam kītero, ahne id gaṭkate vāci kiyvalir gir samje māyana invale anuvād kiyvaḍa muke udes āndu. nēṭa divosne vāḍakam kiyval bāsate baybil lihi kīta kāḍki, har voror vāci kiyvan seleke kēnjvan artam ānta. har bāsata vyākaran ani nirmān alag mandanta. iden hindal, dusrok bāsanaga matta tīr gosṭitun gosṭi anuvād kīteke, tole lihi kītaṅg av vele udesk urpaṭiṅg-tirpaṭiṅg āntaṅg. aske vāci kiyvalirkun seleke, kēnjvalirkun adenaga manval karal artam samje māyo. tān uṇḍe voror samji kīsi veha lāgar. ītal paresan manva injer ani, vāci kiyval har voron gir cokoṭ artam āyana injer, mamoṭ gosṭitun gosṭi anuvād kiyvakne har undi bāgamna artamun anuvād kiyle kōsid kītom. 
\p kahi jōkaṅg anuvādnaga artam vāyan sāṭi dusrok dusrok gosṭiṅg vāpri kītom. ani av jāganaga vāḍakam kiyvalik gosṭin vacanta nambartun piysi pējitaga būḍ lihi kīsi mandantaṅg. namunat: \xt mattayi 16:24\xt* “tanva taklibun tana sōsi kīser” injer kōyane manta. bati grīku bāsate, “modun kānci tākana” injer mandanta. modun kānjval itteke, taklib bōge māyval ani maran āyval. 
\p kahi bāgamknaga kōyane artam barobar vāyan sāṭi, kahitaṅg vacankun mīri kīsi lihi kītom. \vp 3-5\vp*id tīrde raṇḍ seleke adik vacankun mīri kīteke, munetaṅg peje ani pejeṭaṅg mune vacankun lihi kīteke, vāci kiyvalirkun vele cokoṭ samje mānta. 
\p modoḍa bāsata baybiltun dusro bāsate anuvād kiyvalir būre gir āyi adenaga matta tīr artamun barpur (nūṭun nūr partisat) anuvād kiya parur. iden kari kīsi, mamoṭ gir bagavantan vele pārtana-vinti kīser, anuvād kiyle budi-giyantun talkser, mā kōya-kōyturkun bagavantana vacan bacoro kāya-kasṭam kīsi andustom. iṅke māva pārtana batal itteke, māvur veleṭir lōkur id kali gaḍi kiyval ani mā jīvator mālkal āyval bagavantana vacantun artam kiyana, nammana ani vōnor mari āyval yēsu kiristunaga barosa irana. bāriteke bagavantana sate sari-māragnal ani vacantal bahke māsi sari būle māsi manvalir mā sāṭi, tanvor mari yēsu kiristun rohci, vōna pavitra netuḍa ani jīvata arpana siyustor. ani vōr yēsuna jalma āyvak maneke, lihi kiyustaṅg grantknaga matta tīr tirisi vōn mūnd rōjkne bagavantal nēṇḍustor. vōnga bōrte barosa irantero, vōn mukti puṭanta. iden bārete, 
\pi “vēr yēsuna poroḍun suṭi kīsi, darturit poro manvalira bōnay porol mākun baci kiya paro” injer id grantna XYZ pējitaga manta (\xt apo. kā. 4:12\xt*). 
\m ani uṇḍe undi jāga, 
\pi “yēsu parbuye mā mālkal āndur injer mā toḍde vopsi, bagavantal vōn marantal nēṇḍustor injer, mā diltaga barosa kīteken, maraṭ bace māntaṭ” injer id grantna XYZ pējitaga manta (\xt rōma 10:9\xt*). 
\m \k gōṇḍi anuvād kamiṭi\k* 
\m 2018 
\periph Key To Symbols|id="keysymbols"
\s id grantun vāḍakam kiyval tarika: 
\m id grantun vāci kīneke iv gosṭiṅg hētu irana: 
\li 1. pūnaṅg ani kaṭin manvalik bavte gosṭin (namunat: \w bāptisma\w*, \w sunagōg\w*, \w parisaya\w*) būḍ cukaṅg mandantaṅgo, aven bārete, id grantna ākrita bāgamnaga mandanta. 
\li 2. uṇḍe gir padamna seleke, pūro gosṭita artamun samje māyle bagane āyi (*) ītal sukumna nisani matteke, pējitaga būḍ iden bārete mandanta. 
\li 3. ani (†) ītal talvarta nisani matteke, av gosṭiṅg dusrok-dusrok pustaknaga gir mantaṅg inval tohanta. 
\li 4. kahi jāganaga modoḍa bāsate lihi kītaṅg pustaknaga bagate iv gosṭiṅg seleṅgo, ani kahitaṅg pustaknaga vacank cuksi mantaṅgo, aven tohle *[ ... ] ītaṅg cavkoṭ manvalik gītoṅg dostom ani aven bārete pējitaga būḍ lihi kīsi manta.
