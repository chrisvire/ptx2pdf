\id RUT WSG Adilabad Gondi (Telangana, India) (C) 2010-2018 SIL SAG CIC WSG Team
\h rūtu
\toc1 rūtu pustak
\toc2 rūtu
\toc3 rūtu
\mt rūtu
\imt modol vāci kiyval gosṭi
\ip id kalit ropo tanvaṅg kāryaṅg pūri kiyan sāṭi, yūdulke āyva yūdulk āyur vūrkun gir bagavantal bahan vāḍakam kīntoro ijrayēl jātitur kari kiyana injer id rūtu inval pustaknaga lihi kīsi manta. rūtu inval veylo mōyab dēsna ānd, ijrayēl dēsna āyo. pōsaṭi veylo āta ad nayomina cokoṭ-vāyuṭ sūḍan sāṭi rūtu tanva parjatun suṭi kīsi, ijrayēl dēsnaga vānta. ijrayēl dēsnor dāvid rājal ani vōnur totturkun id rūtu bahan aval āsi niltayo, id katataga lihi kīsi manta.
\is id katatun vāci kiyan mune id gosṭi kari kīmṭ
\ip tole ijrayēl dēsnaga yūda jātitun ropo undi niyam matta. batal itteke kuṭumbataga ivir markmanji ḍagur mari marmiṅg āsi mārteke, sērnḍu taṅgen tuṅgsi, tādana āstitun poro adikār vāle āntor. uṇḍe vūrkun mari-miyaḍ jalma āteke, ad āsti markna ānta. undi mōka vorore manji mārteke, ad āsti karumnor pālevāṇḍan ānta. bōrte vōna kuṭumbatal uṇḍe gir pisi mandantero, vūr samdira cokoṭ-vāyuṭ sūḍval jimedāri vōr pālevāṇḍan poro mandanta.
\is id pustaknal karivalik gosṭiṅg
\ip bagavantanaṅg icaṅg nama parur ahan pūre māyval.
\ip barosate pisvalir hindal bagavantal tanvaṅg kāryaṅg pūri kiyval.
\ip dusrurkun madat kiyvaḍun hindal, kuṭumbamun poro, sōptalir poro barosa irvaḍun hindal, vūra pisval tarika māryusi, bagavantal vūrkun ānand siyval.
\ip bagavantana cokoṭ-pān sirip yūdulkun sāṭine āyo bati samdi jātinur sāṭi manta.
\ip bagavantal jagduniyata parjatun cokoṭ sūḍval ani vūra pisvaḍun ropo tanvaṅg kāryaṅg pūri kiyval āndur.
\iot baga batal manta
\io1 yelimelekna kuṭumbataga vele duksa vāyval \ior 1:1-5 \ior*
\io1 nayomi betleham caharte malsi sonval \ior 1:6-18 \ior*
\io1 nayomi ani rūtu betleham caharte yevval \ior 1:19-22 \ior*
\io1 bōyajna polamnaga rūtu sarva perval \ior 2:1-7 \ior*
\io1 bōyaju rūtun poro daya tohval \ior 2:8-13 \ior*
\io1 bōyaju duparita nehli tinle rūtun kēyval \ior 2:14-16 \ior*
\io1 bōyajun bārete nayomi kēnjval \ior 2:17-23 \ior*
\io1 nayomi rūtun saṅga batal bahan kiyana injer vehval \ior 3:1-5 \ior*
\io1 rūtu bōyajun bēṭe māyle sonval \ior 3:6-15 \ior*
\io1 rūtu kaḍatal nayominaga malsi sonval \ior 3:16-18 \ior*
\io1 bōyaj ani uṇḍe voror pālevāṇḍal \ior 4:1-12 \ior*
\io1 rūtu marin jalma siyval \ior 4:13-17 \ior*
\io1 rūtu ani bōyajna vēli \ior 4:18-22 \ior*
\c 1
\s yelimelekna kuṭumbataga vele duksa vāyval
\p
\v 1 nāy vehvalir adikārir rāj tākusval gaṭkate\f * \fr 1:1 \ft ijrayēl dēsnaga rājan nēmi kiyvak modol\f* ijrayēl dēsne karu arta. te yūda yēriyata betleham cahartal voror māynal tanva bāykon ani ivir markun piysi, mōyab dēsne pisle sottor. \fig |co00951b.tif|col|||yelimelekna kuṭumba mōyab dēsne sonval|1:1\fig*
\v 2 vōr māynana porol yelimelek. vōna bāykona porol nayomi.\f * \fr 1:2 \ft nayomi itteke kusite ani ānandne manval veylo injer artam\f* ivir marknaṅg porolk mahalon ani kiliyon. vūr yūda yēriyata betleham caharte manval yepratiyulk inval sagater āndir. vūr mōyab dēsne sonji, aga piser matter.
\p
\v 3 ahan piser maneke, nayominor māḍso yelimelek mārtor. te rāṇḍe veylo nayomi ani tānur ivir marke meysi matter.
\v 4-5 vūr mark mōyab dēsnaṅg pēkin tuṅgter. av pēkiknal undita porol vōrpal, undundita porol rūtu. ahan kami jāda daha sālk āta peje mahalon ani kiliyon gir mārter. te nayomi māḍso ani mark selva pōsaṭi veylo āta.
\s nayomi betleham caharte malsi sonval
\p
\v 6-7 ahan mōyab dēsnaga piser maneke nayomi, “tanva dēsnaga paṇṭaṅg muktari paṇḍnal bagavantal tanva parjatun āsirvād sīsi, pir vāyustor\f * \fr 1:6-7 \ft tanva dēsnur sāṭi bagavantal kāneta intajam kītor\f*” injer kēnjta. aden sāṭi nayomi ani tānaṅg kōryak agaṭal yūda yēriyate sonle tayar āsi, sariy pesitaṅg.
\p
\v 8 bati ahan sonjer maneke, nayomi kōryakun tōḍo, “miraṭ mī seḍmite malsi soṇṭ.\f * \fr 1:8 \ft tamva beyena rōn sonji uṇḍe marmiṅg āyavaco inval artam\f* sātur nā markun poro ani nā poro mīva māriyo ad permatun tohtiṭ. ahne bagavantal mī poro gir tanva māriyo ad permatun tohir.
\v 9 bagavantal mīkun āsirvād sīsi, miraṭ uṇḍe undi jōka marmiṅg āsi, mīkun rōn-racca sīnur” injer kōryakun kalita.\f * \fr 1:9 \ft kalival selete mukka burval\f*
\v 10 aske raṇḍute kōryak jōrte āḍser, “nī saṅgane nī lōkurga vāntom” ittaṅg.
\p
\v 11 bati nayomi, “nā kōryakniṭ! miraṭ nā saṅga bāri vāntiṭ? mī seḍmite malsi soṇṭ. mīkun tuṅgle, uṇḍe nā pīṭe mark puṭanir intiṭ ki batal?
\v 12-13 nā kōryakniṭ! mī seḍmite malsi soṇṭ. nana uṇḍe voron tuṅga paronacor mātarina āton. undi mōka nākun barosa manta injer nēṇḍ bōne tuṅgsi, ivir markun jalma sīkater, vūr ḍaguk ānal vēri, vūr sāṭi miraṭ manda parkiṭ ki batal? nā kōryakniṭ! manda parviṭ. bagavantal nākun bayman ātor, aden sāṭine mīkun lākta duksat ter nākun adik duksa lākta” injer aven tōḍo vehta.
\p
\v 14 ad kēnci uṇḍe adik āḍtaṅg. ad vakatne vōrpal pōraḍun kalisi, tanva seḍmite sonle pesita. bati rūtu pōraḍun urngi kīsi, matta.
\p
\v 15 \fig |co00956b.tif|col|||rūtun gir sēriyaḍun barobar nayomi son inval|1:15\fig*te nayomi, “icula! nīva sēriyaḍ tanva parjataga tanva pēndaga malsi sonjer manta. nime gir tān saṅga son” injer vehta.
\p
\v 16 bati rūtu, “‘nā pejey vāyma, suṭi kīsi son’ injer nākun julma kiyma. nime baga dāki aga vānton, nime baga mandki aga mandanton, nī lōkure nā lōkur, nī bagavantale nā bagavantal.
\v 17 nime baga sāki aga nana gir sāka ani agane nākun māti kīnir. maran tapsi dusro batay nihgaṭal nākun pāki kiyarte, bagavantal nākun bey ḍagur siksa siyir” injer itta.
\v 18 id gosṭi kēnci, tanva saṅga vāyle, rūtuna man mārita injer nayomi samje māsi, ad gosṭit bārete julma kiyvakne dab matta.
\s nayomi ani rūtu betleham caharte yevval
\p
\v 19 ahan av raṇḍ tākser betleham caharte yevtaṅg. yevta peje, ad cahartur samdire aven sūḍsi, gul kusi āter. veylok aveknaga vāsi, “id nayomi ānd ki?” injer undit undi pūsi kītaṅg.
\p
\v 20 \fig |co00958b.tif|span|||betleham cahartaṅg veylokun saṅga nayomi vaḍkval|1:20\fig*te nayomi “hō nayominay āndun. bati nākun nayomi injer kēymaṭ. bāriteke vōr sarvasaktivantal bagavantal nākun bey duksa sītor. aden sāṭi nākun nayomi\f * \fr 1:20 \ft nayomi itteke kusite ani ānandne manval veylo injer artam\f* invaḍun badli māra\f * \fr 1:20 \ft māra itteke duksate manval veylo injer artam.\f* iṇṭu.
\v 21 nan igeṭal soneke, gan-gōtne sotton.\f * \fr 1:21 \ft selete “igeṭal soneke nahga samdiy matta” injer manta.\f* bati iṅke bagavantal nākun pōsaṭin dāt malusi tattor.\f * \fr 1:21 \ft selete “nākun batay selvakne malusi tattor” injer manta.\f* miraṭ nākun nayomi injer bāri kēyantiṭ? maha saktivantal bagavantal nākun bayman āsi, bey duksa sītor” injer vehta.
\p
\v 22 ahan nayomi ani mōyab dēsna tanva kōriyaḍ rūtu, mīre māsi vanjina paṇṭa koyval kālam modol āneke, betleham caharte yevtaṅg.
\c 2
\s bōyajna polamnaga rūtu sarva perval
\p
\v 1 nayominor māḍso yelimelekna kāndāntor ḍagur danevantal pālevāṇḍal mattor. vōna porol bōyaju.
\v 2 nayomin saṅga mōyabna rūtu, “nākun polamknaga sarva perle sonda sīm āti.\f * \fr 2:2 \ft musaparir āyi, rāṇḍe veylok āyi, pōsaṭir āyi seleke uṇḍe dusrur bōre garib lōkur āyi, koyneke vahukne tūrta sarva pera vaco injer hebriyulkna niyamnaga lihi kīsi manta.\f* polamknaga paṇṭa koyusval kārobāri bōre nā poro daya tohci sarva perle vopanurte, aga sarva peranton” injer pūsi kīta. aske nayomi, “nā kōryaḍi son” injer vopta.
\v 3 te rūtu undi polamnaga sonji, aga manval kārobārin “id polamnaga sarva perkay?” injer pūsi kīta. ani būytalir koyneke suṭi kītatun pejey-pejey perser matta. tana perser manval polam yelimelekna kāndāntor bōyaj inval cuṭamna ānd inval tān ṭāva sele matta.
\p
\v 4 bōyaju betlehamnal polamnaga vāsi, būytalir saṅga, “bagavantal mī tōḍo manir” ittor. te vūr malsi “bagavantal nīkun āsirvād siyir” itter.
\v 5 aske \fig |co00964b.tif|span|||bōyaj rūtun sūḍval|2:5\fig* bōyaj būytaliror kārobārin saṅga, “ad bad ḍiya ānd?” injer pūsi kītor.
\v 6 te vōr kārobāri, “nayomin saṅga vāta, ad mōyab dēsna ḍiya ānd.
\v 7 ‘būytalir pejey sarva pera sīm’ injer nākun pūsi kīta. te ‘pera’ injer vehton. te sakeḍalte iṅke vēri, perseren manta. bati gaṭkamen mātram guḍsetaga sonji āram yēcci vāta” injer bōyajun vehtor.
\s bōyaju rūtun poro daya tohval
\p
\v 8 aske bōyaju rūtun saṅga, “bāyi nā gosṭi kēnja, id nā polamun suṭi kīsi, dusrona polamnaga sonma. igen nāvaṅg būytekun karum sarva perser man.
\v 9 vūr būytalir bagate paṇṭa koyser mandantero, vūr pejeyen sarva perser man. vūr ḍiyurkun bōre nīkun nōyusva injer hukum sīton. nīkun yēr vaṭka vasteke, būytalir cēndi kīsi irtaṅg buḍḍinaga sonji, yēr un” injer vehtor.
\v 10-11 aske rūtu bōyajun poro vele mānde mur-ṭoṅgraṅg koṭsi būḍ sūḍser, “nanate dusro dēsnona āndun. bati nā bārete batal kari kīsi, nā poro daya tohcer manti?” injer gul āsi, bōyajun pūsi kīta. te bōyaju, “nī māḍso mārta peje, nime nīva pōraḍun kīta cākoratun bārete nākun samdo voḍki āta. nime nīva kuṭumbatun ani nīva dēsun suṭi kīsi, iden mune voḍki sele matter vūr parjataga pisle vāti.
\v 12 bagavantal nime kīta aden malsi āsirvādna paṇḍi sīnur. ijrayēlknor bagavantanaṅg mārelkun būḍ volsi bace māyle vāti. vōre nīkun ḍagur inam sīnur” injer vehtor.
\v 13 te rūtu, “mālka, nan nīvaṅg būyteknaga undita āyvek gir nā poro daya tohci, nā saṅga cokoṭe vaḍkti. nīva daya nā poro mani” injer itta.
\s bōyaju duparita nehli tinle rūtun kēyval
\p
\v 14 duparita yēlate, “nime ige vāsi, icur sāri yēcci kusiḍe tin” injer bōyaj tān saṅga vehtor.\fig |co00966b.tif|col|||rūtun tinle bōyaj poheṅg siyval|2:14\fig* te būytalir karum nehli tinle utta. aske bōyaju tān poheṅg sītor. te tindanaccor tinji icuṅgsi meyusta.
\v 15 ani sarva perle tētta. aske bōyaj būytalir saṅga, “rūtun saḍin karum gire pera sīmṭu. bōre tān āpusmaṭ.
\v 16 sarva pernal tān sāṭi muṭinagaṭal icuk-icuk tuhcer soṇṭ. tān bōre rāṅg siymaṭ” injer būytalirkun hukum sītor.
\s bōyajun bārete nayomi kēnjval
\p
\v 17 te rūtu nulpe vēri ad polamnagan vanjina sarva perta ani aven kohkta. te av lage undi bīvḍamen ātaṅg.
\v 18 av vanjiṅg piysi, rūtu betleham caharte manval rōn vāta. aske ātihare nayomi sūḍta. te tana peṭimen tineke meyusi tattaṅg av poheṅg ātiharen sīta.\fig |co00968b.tif|col|||sarva pertaṅg gohk rūtu nayominaga tarval|2:18\fig*
\v 19 aske ātihare, “nēṇḍ nime baga kām kīti? bōna polamnaga sarva perti?” injer pūsi kīta. “nī poro daya tohvan bagavantal āsirvād siyir” injer itta. te rūtu, “ad polamnor mālkana porol bōyaju bere” injer vehta.
\v 20 aske nayomi, “vōr bōyaj mākun karumnore pālevāṇḍal āndur. pisi matturk ani sāturk gir vōr madat kīser mantor. mākun gir cokoṭ-vāyuṭ sūḍvalirgaṭal voror āndur. māriyo ad perma tohval vōr māynan bagavantal āsirvād siyir” injer kōryaḍun saṅga vehta.
\v 21 aske mōyab dēsna rūtu, “acore āyva, nā saṅga ‘tanva paṇṭa samdo koysi mārnal vēri tanvur kām kiyvalir barobar sarva perle vara’ injer vehtor” itta.
\v 22 te nayomi, “nā kōryaḍi, vōnaṅge būytekun karum sarva perser man. dusrona polamnaga sonma. undi mōka dākite bōre nīkun taklib sīnir” injer kōryaḍun vehta.
\v 23 te rūtu vanjina paṇṭa koyval kālamnal te gohkna paṇṭa koysi mārnal vēri, bōyajnaṅg būytekun saṅga sarva perser ātiharena rōn piser matta.
\c 3
\s nayomi rūtun saṅga batal bahan kiyana injer vehval
\p
\v 1 undi diya nayomi rūtun saṅga, “nā kōryaḍi, nīkun voror māḍso matteke, nīva cokoṭ-vāyuṭ samdo sūḍsi yētndur. iden bārete nana tapvak batal ter kiya lāgar.
\v 2 bōnaṅg būytekun pejeyen nime sarva pertiyo vōr bōyaju mākun karumnor pālevāṇḍal āndur. icula! nēṭa rātun kaḍataga gohk kohkusi tuḍusantor.
\v 3 nime yēr tuṅgsi, gama gama gāḍi siyval niy (seṇṭ) sōksi, nihga manvaliknagaṭal cokoṭna kapḍi pōṇḍsi, kaḍataga son. vōr tinal unal vēri vōn disvak man.
\v 4 vōr baga mīṇḍantoro ad dihante sūḍsi, vōn karum sonji, vōnaṅg astur kālkna dupaṭi terisi kālvaḍa mīṇḍa. nime batal kiyanayo vōr vehantor” injer itta.
\p
\v 5 te rūtu, “miraṭ vehta tīr kīnton” injer ātiharen javab sīta.
\s rūtu bōyajun bēṭe māyle sonval
\p
\v 6 rūtu kaḍataga sonji, ātihare vehta tīr samdo kīta.
\p
\v 7 bōyaju peṭimen tinji, ānandne ad rāsita handa bāj sonji, mīṇḍtor. aske rūtu nehāre sonji, vōnaṅg astur kālkun poroḍa dupaṭi terisi agane mīṇḍta.
\v 8 naḍḍum narka jōpne miḍuṅgneke kudurkne āsi tēttor ani tanvaṅg astur kālkun karum undi veylo mīṇḍsi manval kari kītor.
\v 9 ani, “nime badeni āndi?” injer bōyaj pūsi kītor. te “mālka! nana rūtuna āndun. nime nākun karumnor pālevāṇḍani āndi ani nāva cokoṭ-vāyuṭ sūḍval jimedāri nī poro manta. aden sāṭi nīva dupaṭi, nā poro jarasi muca”\f * \fr 3:9 \ft cokoṭ-vāyuṭ sūḍval jimedāri yētton injer samdirkun tohan sāṭi, yūda jātiter marmiṅg āneke, novral novrin ihne dupaṭi mucusīntor.\f* injer itta.
\p
\v 10 te bōyaju, “bāyi, bagavantal nīkun āsirvād siyir. nime pahje itteke garibe āyi danevantale āyi ḍiyon sūḍsi, tuṅga parndi. bati nime ahan kiymaki. nime nayomina kuṭumbat poro modol tohta dayatunter adik nīva māriyo ad permatun tohcer manti.
\v 11 aden sāṭi bāyi nime verima. nime itta ad samdo kīnton. nime cokoṭna gun-gān vāle pēḍini āndi injer samdirkun ṭāvaye.
\v 12 nana karumnor pālevāṇḍana inval karale ānd ani nīkun cokoṭ-vāyuṭ sūḍvana āndun. bati nākun ter karumnor uṇḍe voror mantor.
\v 13 id rātun nime igen man. nīva jimedāri yētantor batalo sakren vōn pūsi kīsi, kari kīnton. undi mōka vōr jimedāri yētveke, nanay nīva jimedāri yētanton injer jīva vāle yehōva bagavantana poroḍe voṭ vāṭsi vehcer manton. ujḍe mānal vērite, igene narma” injer vehtor.
\v 14 te ad vōna kālvaḍay narumta. voron\fig |co00970b.tif|span|||rūtu bōyajna kaḍataga sonval|3:14\fig* voror voḍke māyvak jur-jur sikaṭi maneken tētta. aske bōyaju, “nime kaḍataga vāta gosṭi bōne vehma” injer rūtun saṅga ittor.
\v 15 ani “nīva koṅgu tāra” ittor. ahan ineken ad tārta. te bōyaj sāruṅg adliṅg vanjiṅg kahci gaṭi dohci, tōcustor. aske rūtu caharte malsi sotta.\f * \fr 3:15 \ft selete “aske bōyaj malsi caharte sottor” injer manta.\f*
\s rūtu kaḍatal nayominaga malsi sonval
\p
\v 16 tanva ātiharena rōn yevta peje rūtun, “nā kōryaḍi, nime sotta kām batal āta?” injer nayomi pūsi kīta. aske rūtu, tanakun bōyaj batal bahan kīka injer vehtor ad samdo vehta.
\v 17 “ade āyva vōr, ‘rikam keykne ātiharena rōn sonma’ inji, sāruṅg adliṅg vanjiṅg sītor” injer gir vehta.
\p
\v 18 aske nayomi, “nā kōryaḍi, batal bahan jargantayo kare mānal vēri dīra. id gosṭi nēṇḍu tivusnal vēri, vōr bōyaj gap-cuk manor” injer rūtun vehta.
\c 4
\s bōyaj ani uṇḍe voror pālevāṇḍal
\p
\v 1 ad vakatne bōyaju caharta pāṭakun karum manval parja udval jāgataga uttor. tana vehci mattor vōr cokoṭ-vāyuṭ sūḍval pālevāṇḍal vāser maneke, “dāda! ige vāsi uda” ittor. te aga sonji uttor.
\v 2 vōr utta peje bōyaju ad cahartur daha jank ḍaguk veḍilkun gir kēyustor. te vūr vāsi aga utter.
\v 3 \fig |co00971b.tif|span|||bōyaj pancadnaga pālevāṇḍan saṅga vaḍkval|4:3\fig*aske bōyaj vōr pālevāṇḍan saṅga, “mā pālevāṇḍal yelimelekna veylo nayomi mōyab dēsnal malsi vāta. ad nayomi iṅke, ‘tanvor māḍso yelimelekna bomi vomka’ injer manta.
\v 4 iden bārete nīkun gir voḍki arusana injer vicar kīton. ige ucci manvalir veḍilkun mune ani vīr samdir mune id bomitun yētka indkite, yēta. undi mōka yēton indkite, nākun veha. ad bomitun yētval hak nī pejey nākune manta” injer vehtor. te vōr pālevāṇḍal, “nanay yētanton” ittor.
\p
\v 5 aske bōyaju pālevāṇḍan saṅga, “nayominagaṭal ad bomi yētan nēṭi, sātor vōr mahalonta bāyko mōyab dēsna rūtun gir nimey tuṅga lāgar. bāriteke ad jāyjatun poro sātor vōna porol rāki kiya lāgar” injer vehtor.
\p
\v 6 ad kēnci, vōr pālevāṇḍal, “ahan behete, nana yēta paron. bāriteke nā tōḍo puḍtur markna poroḍe ad āya paro. aden sāṭi nā badli nimey ad bomita īsatun yēta” injer vehtor.
\p
\v 7 tole ijrayēl jātitaga cuṭal-band tamva tama jāyjatun yētneke āyi, vomneke āyi, voror tanva cepul teṇḍsi uṇḍe voron siyana. vomta yēttata pūri kiyan sāṭi ītal rivaj tākser matta.
\v 8 aden sāṭi vōr pālevāṇḍal, “nimey ad bomitun yēta” inji, tanva cepul ṭeṇḍsi bōyajun sītor.
\v 9 aske bōyaj ḍaguk veḍilkun mune ani aga manvalir samdir saṅga, “nēṇḍ miraṭe gava mantiṭ. yelimelekna, kiliyonta ani mahalonta samdo jāyjatun nayomina keydal yētton.
\v 10 sātor vōna poroḍe jāyjat rāki kiyan sāṭi, vōna porol kuṭumbataga ani caharta janoba lekatal pāsi vāṭvak manle, nana mahalonta bāyko mōyab dēsna rūtun saṅga pāṭ ānton. id samdotun nēṇḍ miraṭe gava mantiṭ” injer vehtor. \fig |co00972b.tif|col|||bōyaj rūtun saṅga pāṭ āyval|4:10\fig*
\p
\v 11-12 ad kēnci aga ucci manvalir veḍilk ani ad pāṭaknaga nilsi manvalir parja, “hō! hō! mamoṭe gava mantom. bagavantal yākobnaṅg\f * \fr 4:11-12 \ft bagavantal yākobna poroḍun badli kīsi ijrayēl injer irtor.\f* bāykok rāhel ani lēyan āsirvād sītape, nīva rōn vāta veylon gir vele mari-miyaḍ āyan lāsi āsirvād siyir. yepratiyulkna sagaturgaṭal dan-davlatne baḍe māsi betleham cahartaga cokoṭna porol kamay kīnir. bagavantal id ḍiya pēḍin hindal nīkun siyval santān, tāmaru ani yūdanor mari peresuna\f * \fr 4:11-12 \ft peresu yūdanur marknagaṭal voror āndur ani yākobnor taṅgmari āndur. vōr maḍanor mari āyor bati vōna kuṭumba samdir tādal-tamukun ter adik baḍe māta. bōyajnur totturgaṭal peresu voror āndur.\f* kuṭumbat dāt baḍe māyir” injer itter.
\s rūtu marin jalma siyval
\p
\v 13 te bōyaju\fig |co00973b.tif|col|||rūtu moḍḍan jalma siyval|4:13\fig* rūtun saṅga pāṭ āsi, tanva rōn vōtor. tān saṅga maneke, bagavantal tān āsirvād sītor. te ad pīṭe manji, marin jalma sīta.
\v 14-15 aske veylok nayomin saṅga, “nīva kōriyaḍ nīkun yēḍvir markun ter adik mayate sūḍanta. bagavantane ḍagur-pān vāyi bāriteke nīkun taṅgmarin sītor ani vōr nīva mātari-pānda jimedāri yētanur. vōr moḍḍal pūro ijrayēl dēsnaga cokoṭna porol kamay kiyir. vōr moḍḍal nīkun ānand sīnur ani mātari pānde pōsi kīnur” injer ittaṅg.
\v 16 aske nayomi vōr moḍḍan kōrate yēcci, vōn markiṅg kīser matta.
\p
\v 17 ājubāju manvalik veylok, “vōr moḍḍal nayomin sāṭi puḍtor” inji, vōn obedu\f * \fr 4:17 \ft obedu itteke sēva kiyval injer artam\f* inval porol dostaṅg. vōr obedu yesayin miytor. yessayi dāvid rājan miytor.
\s rūtu ani bōyajna vēli
\p
\v 18 id peresuna kāndānta vēli:
\q2 hesrōn peresna kāndāntor.
\q1
\v 19 rāmu hesrōnta kāndāntor.
\q2 amminadābu rāmuna kāndāntor.
\q1
\v 20 nayasōn amminadābna kāndāntor.
\q2 salmān nayasōnda kāndāntor.
\q1
\v 21 bōyaj salmānta kāndator.
\q2 obed bōyajna kāndator.
\q1
\v 22 yessayi obedna kāndator.
\q2 dāvid yesayina kāndator.
