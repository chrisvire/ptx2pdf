\id PHM WSG Adilabad Gondi (Telangana, India) (C) 2010-2018 SIL SAG CIC WSG Team
\h pilemōn
\toc1 pilemōntun lihi kīta ciṭi
\toc2 pilemōn
\toc3 pile
\mt1 pilemōn
\mt2 pilemōntun lihi kīta ciṭi
\is ciṭitun bāreta gosṭi
\im \k lihi kītona porol: \k* pavlu
\im \k lihi kīta sāl: \k* kiristu sakam lag-bag sāṭ (60) sāldaga lihi kiyval jargta.
\im \k muke gosṭi: \k* pavlu jēldaga maneke id ciṭi lihi kītor. pilemōntur dāsirgaṭal onesīmon inval dāsi-māynal parar āsi, pavlu manval jāgataga vātor. pavlu yēsun bāreta cokoṭna kabur vōn vehtor. aske vōr onesīm yēsun poro barosa irtor. te iṅke pavlu onesīmontun vōnor mālkanaga sāri kīser mantor. onesīmon itteke, «pāyda siyval» injer artam. iden mune onesīmon pilemōnta kāmun cukḍi kiyval āsi mattor. bati iṅke bagavantana permata-dayate pavlun, pilemōntun ani vīrgaṭal ter yēsu parbunte vele pāyda siyval ātor. onesīmontun māpi kīsi, kāmnaga malsi yētana injer pilemōntun, id ciṭi pavlu lihi kītor.
\iot baga batal manta
\io1 daṇḍosk \ior 1-3 \ior*
\io1 pārtana ani danevād \ior 4-7 \ior*
\io1 onesīmon sāṭi vinanti kiyval \ior 8-25 \ior*
\c 1
\s daṇḍosk
\p
\v 1-2 mā saṅga kām kiyval lāḍnor pilemōntun, appiya bāyin, sipāyin dāt manval arkipun ani mīva rōn mīre māyval carcitur\f * \fr 1:1-2 \ft undi saṅgam āsi manvalir yēsunur baktilir.\f* samdir sāṭi, pavlu invana id ciṭi lihi kīser manton. nana ani mā tamun dāt manval timoti, yēsu kiristuna cokoṭna kabuḍun pacar kīta kāḍki, jēltaga arsi mantom.
\v 3 mā bābo bagavantal ani yēsu kiristu parbu mīkun \w permata-daya\w* ani sānti siyir!
\s pārtana ani danevād
\p
\v 4 nana baskete nī sāṭi pārtana kīntono, aske nī bārete bagavantan danevād vehcer mandanton.
\v 5 bāriteke, nīkun yēsu parbun poro manval barosa ani yēsunur baktalir poro tohval nīva lāḍ ani permata-dayatun bārete nana kēnjton.
\v 6 maraṭ undi tīrda barosatur āta kāḍki, yēsu kiristunaṅg samdi āsirvādkun bārete, nīva giyan ad barosatun hindal, baḍe māyana injer pārtana kīnton.
\v 7 yē dāda! pavitra yēsunur baktalirkun lāḍde vele madat kīsi, vūrkun ānand sīti. id gosṭi nāva diltun gaṭi-dīrya sīsi, vele ānand sīta.
\s onesīmon sāṭi vinanti kiyval
\p
\v 8 nime kiyvalik kāmkun bārete yēsu kiristuna poroḍe hukum sīnal nākun adikār manta.
\v 9 bati veḍil māynanal āyval pavluna yēsu kiristun sāṭi jēl bōge māser, nīkun permate kōrser manton.
\v 10 onesīmontun poro nime daya tohana injer, nīkun vinanti kīser manton. nana jēldaga arsi maneke, vōr onesīmon parbunor baktal āta kāḍki, nā tōḍo puṭtor marin dāt mantor.
\v 11 iden mune nīkun vēn hindal batay pāyda puṭmaki. bati iṅke vēn hindal nīkun ani nākun ivirkunte pāyda manta.
\p
\v 12 pilemōnu! iṅke nāva taḍakitun mōḍi manval onesīmontun nihga sāri kīser manton.
\v 13 nime modol nākun bahan madat kītiyo, ahne cokoṭna kabur vehvaḍun hindal, jēldaga arsi manval nākun, iṅke vēr onesīmon gir madat kiyana inval ica matta.
\v 14 bati nīva hukum selva nana batay kiya paron. undi mōka id cokoṭna madat nākun kīka indkite, nāva julmate āyva nīva ica matta tīre kīm, injer kōrser manton.
\v 15 onesīmon kahi rōjk nihgaṭal pāke māsi mattor. baskeṭ gire svargnaga nī saṅga mandan sāṭine, ihin jargtayo batalo.
\v 16 vōr iṅke sirip nīvor dāsi māynale āyo bati, kiristun namtor mā barobartor lāḍnor baktal āndur. yēsu parbun hindal onesīmon nākun ter vele karumnor āndur inji samje mām.
\v 17 te nime nākun bagavantana sēvataga nī barobar manval īsa dāran dāt samje mākite, nākun karum kītape onesīmon gir karum kīm.
\v 18 vēr nihga batay tap tuṅgsi mandanur seleke batay bāki mandanurte, nāva poroḍe lihi kīsi ira.
\v 19 «nanay ad bākitun kaṇḍi kīnton» injer pavlu invana nanay id gosṭitun kud lihi kīser manton. bati nime nīva pisval pūro jinganita nākun bāki manti injer nana hētu kiyval jurat sele.
\v 20 aden sāṭi parbun namtor nā tōḍo puṭtor tamun dāt, yēsu kiristun sāṭi nākun id madat kīsi, nāva dilta icatun pūri kīm.
\v 21 nīva mān-maryadatun poro nākun barosa manta. nana talkta aden ter adik kīnti, injer nākun ṭāvaye. aden sāṭine, id ciṭi nīkun lihi kīser manton.
\p
\v 22 uṇḍe undi gosṭi batal itteke, vertalir sāṭi manval kamratun nā sāṭi tayar kīsi ira. nīvaṅg pārtanaṅg kēnci, bagavantal nākun nihga sāri kiyle vopmaḍ mandar injer āsate sūḍser manton.
\p
\v 23 yēsu kiristun sāṭi nā barobar jēldaga arsi manval epaprāl nīkun daṇḍos vehcer mantor.
\v 24 nā saṅga kām kiyvalir mārku, aristarku, dēmal ani lūkal gire nīkun daṇḍos vehcer manter.
\v 25 yēsu kiristu parbuna permata-daya mīvaṅg ātman sāt mani.
