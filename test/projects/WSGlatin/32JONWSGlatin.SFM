\id JON WSG Adilabad Gondi (Telangana, India) (C) 2010-2018 SIL SAG CIC WSG Team
\h yōna
\toc1 yōna pustak
\toc2 yōna
\toc3 yōna
\mt yōna
\iot baga batal manta
\io1 yōnan bagavantana hukum kēnja vāyval \ior 1:1-3 \ior*
\io1 vaḍi-dūndaḍe rūka kōṇḍe māyval \ior 1:4-6 \ior*
\io1 vaḍi-dūndaḍ vāyan sāṭi kāran \ior 1:7-13 \ior*
\io1 yōnan samdurta yētaga tahci vāṭval \ior 1:14-17 \ior*
\io1 yōnal bagavantan pārtana kiyval \ior 2:1-10 \ior*
\io1 bagavantana hukumun yōnal vopval \ior 3:1-4 \ior*
\io1 nineva naguḍer lōkur cuk cuke māyval \ior 3:5-10 \ior*
\io1 yōnan duksa lāgval \ior 4:1-4 \ior*
\io1 vēli ani puḍi \ior 4:5-11 \ior*
\c 1
\s yōnan bagavantana hukum kēnja vāyval
\p
\v 1-2 tole bagavantana vacan amitayinor mari yōnan pāve māsi, “nineva inval muke naguḍera pāp jāsti āyval nana sūḍton. yōna nime tēcci aga sonji, ‘bagavantal id naguḍun nāseḍam kiyval mantor’ inji, vūrkun pacar kīsi veha” injer hukum sītor.
\v 3 bati yōnal bagavantana hukumun kātri kiyvakne vōna carnatal parar āyana inji, urpaṭa yoppeku caharde sottor. ani tārsisne\f * \fr 1:3 \ft tārsis itteke iṅkeḍa spēyin dēs.\f* sonval ḍagur rūkatun sūḍsi, ṭikiṭ yēcci pesitor.
\s vaḍi-dūndaḍe rūka kōṇḍe māyval
\p
\v 4 aske bagavantal samdurtun poro ḍagur vaḍi-dūndaḍ vāyusītor. ad vaḍi-dūndaḍe bey ḍagur tupān tētta. aden hindal rūka ṭukḍeṅg āsi, sonval gati vāta. \fig |co01407b.tif|span|||yōnal bagavantan kātri kiyvakne tārsis naguḍe pesival|1:3\fig*
\v 5 rūka tākusvalir samdire bey verisi, tamvaṅg pēnkun hētu kīser kiliter. vūr rūkat halko kiyana inji, rūkate vōser manvalik cījkun samdurtaga vāḍi sīter. aden munene yōnal rūkata būḍna antartaga sonji, bey narumser mattor.
\v 6 te rūkator kepṭen vōnga sonji, “rēy jōpliya! nīkun iṅke bahan jōp piyta? nime tēcci, nī pēndun hētu kīm. mōka ad pēnter daya tohteke, maraṭ muḍuṅgvakne pisa parantaṭ” injer yōnan saṅga ittor.
\s vaḍi-dūndaḍ vāyan sāṭi kāran
\p
\v 7 aske rūka tākusvalir tamva tama, “maraṭ ciṭiṅg vāṭsi, id gaṇḍam bōn hindal vātayo kari kīkaṭ” inji, ciṭiṅg vāḍteke ciṭitaga yōnana porol pesita.
\v 8 te vūr, “nī hindale id gaṇḍam vāta? nime batal kām kīnti? nime bagaṭal vāti? nīva bad dēs ānd? nīva bad jāti ānd? iv samdo mākun veha” injer pūsi kīter.
\v 9-10 aske vōr, “nana hebri jātitona āndun. samdurtun ani bomitun gaḍi kītor, vōr svargnaga manval bagavantana bakti kiyvana āndun. bagavantana hukumun kātri kiyvak dusro bāj sonjer manton” injer vūrkun vehtor. te vūr uṇḍe adik verisi, “nime ihin bāri kīti?” injer pūsi kīter.
\v 11 ad vakatne samdurtaṅg helvaṅg vaḍi-dūndaḍe baḍe māser mattaṅg.\f * \fr 1:11 \ft av helvan hindal rūka yētun poro poṅg-poṅg āser matta.\f* yōnan saṅga vūr, “iṅke av sim-sam dabe māyana itteke, nī sāṭi mamoṭ batal kiyanayo veha” injer pūsi kīter.
\v 12 te “nana kīta tapun hindale, id vaḍi-dūndaḍ vāta. aden sāṭi nākun tahci, samdurtaga vāṭaṭ. aske samdur sānt ānta” injer vehtor.
\v 13 ter bati vūr rūkatun ḍarḍite tarle bey kōsid kīter. bati vaḍi-dūndaḍe samdurtaṅg helvaṅg baḍe māyval kīneke, rūkatun ḍarḍite tara parmaki.
\s yōnan samdurta yētaga tahci vāṭval
\p
\v 14 aden sāṭi vūr, “yē bagavanta! mā vinti kēnja! nimey id gaṇḍam vāyusīti. vēr māynal batay tap kiymaki. ter bati vēna paran ṭeṇḍantom. iden hindal mā poro kasur vāṭma” injer kiliser,
\v 15 yōnan tahci samdurtaga vāṭter. vāṭnekene samdurtaṅg helvaṅg sim-sam dabe mātaṅg.
\v 16 id sūḍsi vūrkun bagavantana vere piyta. te bagavantan mok kaṇḍi kīsi, baktite tākle gosṭi sīter.
\v 17 ad vakatne undi ḍagur mīn yōnan miṅgana injer bagavantal tayar irsi mattor. yōnal mūnd dihaṅg mūnd rātk ad mīnda peṭit ropone mattor.
\c 2
\s yōnal bagavantan pārtana kiyval
\p
\v 1 ad mīndun ropoḍal yōnal tanvor bagavantan ihin pārtana kītor,
\pi
\v 2 “nana id ḍagur gaṇḍamne maneke, nīkun pārtana kīton. nimey nākun javab sīti. nāva jīva sonjer maneke nana nīkun vinanti kīton. te nime nāva vinantitun kēnjti.
\v 3 nime nākun kōl samdurta aḍgnaga vāṭusti. helvaṅg sirmuṭ āsi, nākun nīvaṅg yētaṅg bovriṅg muḍustaṅg.
\v 4 ‘nīva carnatal nana ṭūṭe māsi gire, nīva pavitra mandirteke malsi sūḍka’ injer sōnc kīton.
\v 5 nākun nēska vāyvak samdurta yēr gēr-pāsi mucta. samdurta jāḍi nā taladaga sirmuṭ gūṇḍe māta.
\v 6 nana baskeṭke poro vāyvakne darturi tanvaṅg kāvak kehta. samdurtaṅg guṭana aḍgun būḍ reysi manton inji matton. bati nā bagavanta yehōva nime, nāva jīvatun marantal pisusīti.
\v 7 nāva jīva bēvos āneke nana nīkun hētu kīton. nīva pavitra mandirtaga nā vinanti yevta.
\v 8 kām siyoṅg av mūrtina bakti kiyvalir nīva permata-dayatun tamva keyde soḍusanter.
\v 9 bati nana nīva ḍagur-pānda pāṭa vārser, nīkun mok kaṇḍi kīnton. nan kāl karta mokun kaṇḍi kiyvakne sonon. nimey baci kiyvani āndi”
\m injer bagavantan pārtana kītor.
\p
\v 10 aske bagavantal ad mīndun hukum sītor. te ad mīn yōnan ḍarḍite kaksi vāḍta.\fig |co01415b.tif|col|||mīn yōnan ḍarḍite kaksi vāṭval|2:10\fig*
\c 3
\s bagavantana hukumun yōnal vopval
\p
\v 1-2 aske bagavantana vacan undundi jōka, “nime tēcci nineva inval muke naguḍe sonji, nan nīkun vehta kabuḍun aga pacar kīm” injer yōnan kēnja vāta.
\v 3 aden sāṭi yōnal tēcci, bagavantal hukum sīta tīr nineva naguḍe sottor.\fig |co01417b.tif|span|||bagavantal hukum sīta tīr yōnal nineva naguḍe sonval|3:3\fig* id ḍagur naguḍun hinda bājnal handa bāj vīḍana itteke mūnd rōjk lāgndu.
\v 4 yōnal ad nineva naguḍun ropo nēṅgsi, undi diya tākanacor lak tāksi, “uṇḍe (40) cālis rōjkne id nagur sate nās ānta” injer pacar kītor.
\s nineva naguḍer lōkur cuk cuke māyval
\p
\v 5 te nineva naguḍer yōnal vehta bagavantana gosṭit poro barosa irsi, upas manval dinam ṭari kīter. garib-haribna, bēd-bāv selvak samdire pāpnal maltom inji, tohan sāṭi pōteṅg\f * \fr 3:5 \ft tole av pōteṅg janvarta tōlde ani gore būrane tayar kīndir.\f* gūṇḍi kīter.\fig |co01419b.tif|span|||nineva naguḍer lōkur pāpnal cuk cuke māyval|3:5\fig*
\v 6 ad nineva naguḍor rājal kēnci tana gir kacurital reysi tana pōṇḍsi matta ad rājalir pōṇḍval kapḍi kuḍusītor ani pōte gūṇḍi kīsi nīrdun poro uttor.\f * \fr 3:6 \ft tanva tana bagavantan mune cuḍur-pān kīsi dusrurkun tohan sāṭi nīrdun poro uttor.\f*
\v 7-9 utta peje nineva naguḍor rājal, “nana ani nāvur mantrir ihin nirnay yēttom: mamoṭ samdir ani janvar gir upase mandana. itteke veylo-māynal ani ḍōr-janvar bataṅge tinva unva. samdire tamo kiyvalik karab kāmk suṭi kīsi, tamo julmate kiyusvalikun marnga lāgar. veylo-māynalir pōteṅg gūṇḍi kiya lāgar ani janvarkun poro gir pōteṅg vāṭa lāgar. māynalir samdire tamva tan-mande pūro bagavantan vinti kiyana. ihin maraṭ kīteke mōka bagavanl tanakun vāta vele sōṅgun kami kīsi mā poro daya tohci mākun nāseḍam kiyvak dānur” injer haval dāralir saṅga nineva naguḍe vehusītor.\fig |co01421b.tif|span|||nineva naguḍor rājal kacuritaga manval|3:7-9\fig*
\v 10 ad nineva naguḍer tamvaṅg karab kāmkun suṭi kīter. ad sūḍsi bagavantal man māryusīsi mune vehtapinay vūrkun nāseḍam kiymaki.
\c 4
\s yōnan duksa lāgval
\p
\v 1-2 id sūḍsi yōnan bey duksa lāgta ani sōṅg ātor. te ihin pārtana kītor: “yē bagavanta! nime daya ani dil-dārtor bagavantani āndi. ani sōṅgun vāyvak perma kiyvani āndi injer ṭāvay. aden sāṭi vūrkun nāseḍam kiyvak māpi kīnti injer gir nākun ṭāvay. nā dēsne maneken nana ihin āyar injer sōnc kīsi, nineva naguḍun badli tārsis sonle pesiton.
\v 3 yē bagavanta! nākun jaka. bāriteke nana vūrkun vehtapinay jargser sele. aden sāṭi pisvaḍun ter sātay nayam” injer bagavantan vinanti kītor.
\v 4 ad kēnci bagavantal “nana vūrkun nāseḍam kiymaki inji nime sōṅgun vāyma” injer vehtor.\fig |co01422b.tif|span|||yōnal maṇḍa vāṭsi, ad daḍmite udval|4:4\fig*
\s vēli ani puḍi
\p
\v 5 aske yōnal ad naguḍa siḍayiṅg bājneke sonji, aga undi maṇḍa vāṭsi, “naguḍun batal bahan āntayo sūḍka” injer ad daḍmite uttor.
\v 6 bagavantal yōnan vāta duksa kami kiyan sāṭi yōnana talat poro daḍmi sīnal undi vēlitun pirusi bersusītor. ad vēlitun sūḍsi yōnal bey kusi ātor.
\v 7 bati dusro nēṭi bay-bay āneke bagavantal undi puḍit tayar irsi mattor. te ad puḍi vēlitun katri kīta. aske ad vēli vār jūrta.
\v 8 kaḍak yeddi terneke kāsta vaḍi gir siḍayiṅg rohtor. yōnana taladun yeddi lākta.\fig |co01423b.tif|col|||yōnal kaḍak yedite bēvos āyval|4:8\fig* te vōr bēvos āsi, “pisvaḍun ter sātay nayam” ittor.
\v 9 aske bagavantal, “id vēlitun hindal gir nime bāri sōṅgun vāti?” injer yōnan pūsi kītor. te yōnal “hō! nākun sāyana acor sōṅg vāta” ittor.
\v 10 bati bagavantal “nime kasṭam kiymaki ani ad vēlitun pōsi gir kiymaki. undi rātne puṭsi bersi undi dihaten vār jūrta id vēlitune randi kīser manti.
\v 11 te, tap-vop kare māyo vūr undi lāk vīsa hajarkun ter adik māndi ani samdi ḍōr-janvarkne manval nineva inval muke naguḍa gosṭitun bārete, nana bacor randi dosa lāgar?” injer yōnan saṅga ittor.
