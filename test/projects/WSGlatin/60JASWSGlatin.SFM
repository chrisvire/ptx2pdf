\id JAS WSG Adilabad Gondi (Telangana, India) (C) 2010-2018 SIL SAG CIC WSG Team
\h yākob
\toc1 yākob lihi kīta ciṭi
\toc2 yākob
\toc3 yāko
\mt1 yākob
\mt2 yākob lihi kīta ciṭi
\is id ciṭitun bāreta gosṭi
\im \k lihi kītona porol: \k* yākob
\im \k lihi kīta sāl: \k* kiristu sakam lag-bag cālis siyunalte panas (45–50) sālkun naḍḍum lihi kiyval jargta.
\im \k muke gosṭi: \k* ad gaṭkate yākob inval porol veleṭirkun matta. vīrgaṭal vēr yākob yēsunor tamur āndur. yēsu pisi maneke, vēr yākob vōnga barosa irmaki bati, sāsi-nēṇḍta peje, vōr yēsu karalen bagavantanor mari āndur injer sūḍsi, kari kīsi barosa irtor.
\ip maraṭ taklibknaṅg pariksan vōrci mune tākteke, bagavantan poro karal barosa manta inval dusrurkun kare mānta. carcitur saṅga ani bahiḍur lōkur saṅga manval tarika sūḍsi, karal barosatun bārete kari kiya vaco. kiyvalik kāmk ani vaḍkvalik gosṭin hindal, karal barosa manta ki sele injer mākun kare mānta. karal barosatun bahan kari kiyana invaḍun bārete id ciṭitaga manta.
\iot baga batal manta
\io1 barosa ani budi-giyan \ior 1:2-8 \ior*
\io1 garib ani danevantal \ior 1:9-11 \ior*
\io1 karab gunk bagavantanal vāyoṅg \ior 1:12-18 \ior*
\io1 sate gosṭitun kēnci ad gosṭi tīr kām kiyval \ior 1:19-27 \ior*
\io1 cuḍur-pānde sūḍva \ior 2:1-13 \ior*
\io1 barosa ani kām kīsi tohval \ior 2:14-26 \ior*
\io1 mīva jarabne manal venjeḍun karusaṭ \ior 3:1-12 \ior*
\io1 budi-giyan vālir \ior 3:13-18 \ior*
\io1 bagavantan karum varaṭ \ior 4:1-12 \ior*
\io1 ḍaguk ḍaguk gosṭiṅg pōḍi kīsi vehmaṭ \ior 4:13-17 \ior*
\io1 danevantalirkun dāk siyval \ior 5:1-6 \ior*
\io1 samdotun vōrci mune dāyana \ior 5:7-20 \ior*
\c 1
\p
\v 1 bagavantal ani yēsu kiristu parbunor sēvkal yākobna āndun. duniya pūro pagre māsi manvalir bagavantanur baktalirkun\f * \fr 1:1 \fq bagavantanur baktalirkun \ft itteke, bāra kāndanur yūdulkna jātitur lōkur injer grīku bāsate manta.\f* daṇḍos dosi, id ciṭi lihi kīser manton.
\s barosa ani budi-giyan
\p
\v 2-3 nāvur dādalir-bāyikniṭ! mīkun taklibk ani duksaṅg vāteke gir miraṭ vele ānandne maṇṭ. barosate av taklibk ani duksan meysi mune sotteke, mīkun uṇḍe icur vōrcval gun abbanta injer mīkun ṭāvaye.
\v 4 miraṭ vōrcval guntaga baḍe māsi gaṭ āteken, cokoṭe barosataga gaṭ āser bē-kasur vālir āya parantiṭ.
\p
\v 5 mihgaṭal bōne budi-giyan selveke vōr bagavantan kōrana. ahan kōrtor vōn, rāṅgi siyvakne kōrtatun ter adik siyval bagavantal āndur.
\v 6 bati bagavantan kōrneke, sīntoro siyoro injer anumānamna barosate talkmaṭ. anumānamne talkval samdurtaṅg helvaṅg bahan vaḍide tēdantaṅgo ahan mandantor.
\v 7-8 ātor raṇḍ tīrkne sōnc kiyval māynal tanva sardaga basken barobar tāka paror. aden sāṭi parbunagaṭal tanakun uṇḍe batay puṭmaḍ mandar injer ātor āsa kiyva.
\s garib ani danevantal
\p
\v 9 garib baktalir tamakun bagavantal sīta ḍagur-pāndun piysi, ānandne manda lāgar.
\v 10 bati danevantalir baktalir tamakun bagavantal sīta cuḍur-pāndun piysi, ānandne manda lāgar. bāriteke vūr gir jāḍita puṅgaḍun dāt sāya lāgar.
\v 11 pōḍd pesiyanta, ad yedite jāḍi vatanta inval mākun ṭāvaye. jāḍi puṅgaḍa sōbata rūp karab ānta. ahne danevantalir baktalir gir tamvaṅg kāmk kīser, maneken nāseḍam ānter.
\s karab gunk bagavantanal vāyoṅg
\p
\v 12 duksaṅg vāneke aven vōrci meysi, mune sonvalir baktalir āsirvād yētanter. tanakun perma kiyvalirkun bagavantal vāgdan sītor ad jīvata kiriṭ\f * \fr 1:12 \ft jīvata kiriṭ itteke svargnaga baskeṭ manval jīva seleke mōksem.\f* duksaṅg vāneke, barosataga gaṭ nilturkun puṭanta.
\v 13 bōnay āyi kasur kiyan sāṭi man vitteke, bagavantale nāva mandun vituser mantor injer inva. bāriteke bagavantal tanva mandun kasur kiyan sāṭi vitusor ani mīva mandun ātal budi puṭusor.
\v 14 bati har māynal tanva kasur kiyana inval budite, niyatun bahke māsi karabna āsataga kōṇḍe māntor.
\v 15 ātal karabna āsa piṇḍamun dāt baḍe māsi, pāp invaḍun jalma sīnta. ad pāp bersanacor bersi, ātmata sāvdun jalma sīnta.
\p
\v 16 nāvur lāḍnur dādalir-bāyikniṭ! miraṭ pase māymaṭ.
\v 17 har undi cokoṭna ani pūro barpur vāle vastu, svargnaga manval bagavantanal vāser manta. vōre bābo hābaḍaga vēḍci siyvalikun nivḍi kītor. av vastuna vēḍcite daḍmi māriyanta, bati bagavantal baskeṭke māriyor.
\v 18 bagavantal tanva sate gosṭitun hindal tana nivḍi kīta kalitaga maraṭ paṇṭata modoḍa īsatun dāt\f * \fr 1:18 \ft yūdulk paṇḍusta paṇṭata modoḍa īsa bagavantanay ānd.\f* mandana injer miytor.
\s sate gosṭitun kēnci ad gosṭi tīr kām kiyval
\p
\v 19 nāvur lāḍnur dādalir-bāyikniṭ! id gosṭitun kari kīmṭ. har māynal kēnjle tayar mandana ani vaḍkneke sōnc kīsi jōksi vaḍkana. veyne sōṅgun vāyva.
\v 20 bāriteke māynana sōṅg bagavantal ica kiyval, niyatna sari tākusa paro.
\v 21 aden sāṭine mihga manval karab-pāndun ani bagaḍ-niyatun suṭi kīsi tākaṭ. mīva man-diltun ropo bagavantal irta ad gosṭitun piysi tākaṭ. id gosṭi mīkun baci kiya paranta.
\p
\v 22 bagavantana vacan sirip kēnjvale āyo bati, ad vacan vehta tīr tākana. ahan tākveke mīva miraṭ mōsem kītur āntiṭ.
\v 23-24 bagavantana gosṭi kēnci, ad gosṭi tīr kiyor vōr māynal ārsataga tanva mokom sūḍsi, tana bahan mantoro inval bahri sonji, yeṇṭane maruṅgvan dāt mandantor.
\v 25 bati bagavantana vacantun dihante sūḍteke tānga batay kami sele. parjatun ad mōkḍo suṭi kiyusa paranta. aden sāṭi bōrte māynal ad vacantun kēnci, ad vehta tīr kīntoro, ad vacantun vōr basken marngor. bati ad vehta tīr pisantor. ātor māynal bad kām kīteke gir bagavantal vōn āsirvād sīntor.
\v 26 bōrte tanva tanay baktana injer vehcer, tanva venjeḍun jarabne ira paroro, vōr tanva tanakun mōsem kiyval āntor. vōna bakti batatune kāmi siyo.
\v 27 rāṇḍe veylokun ani pōsaṭi mari-miyaḍun taklib maneke, vūrkun madat kiyval baktitune bagavantal kōrser mantor. ahne id duniyata pāp tanakun tuṇḍvakne suduḍ manval baktitun gir bagavantal kōrser mantor. ihin kalti selvakne manval baktiye karal bakti ānd.
\c 2 
\s cuḍur-pānde sūḍva 
\p 
\v 1 nāvur dādalir-bāyikniṭ! maymate jaga jaga miḍcer manval, yēsu kiristu parbun poro barosa irvalir miraṭ, bōne bēd-bāvte sūḍmaṭ. 
\v 2 namunatun voror māynal sōnetaṅg mudaṅg ani bāritaṅg kapḍiṅg kersi ani uṇḍe voror mākḍe mātaṅg kapḍiṅg kersi, miraṭ \w mīre māyval rōtaga|sunagōg\w* vāter iṇṭu. 
\v 3-4 aske miraṭ bāritaṅg kapḍiṅg kersi saje māsi vāton saṅga, “dāda! nime id cokoṭna kursitaga uda” injer vehci, garibun saṅga, “nime aga nila seleke ige būḍ uda” injer vehteke, miraṭ bēd-bāv tohci, karab budite tasva kītur āntiṭ. 
\p 
\v 5 nāvur lāḍnur dādalir-bāyikniṭ! id gosṭi kēnjaṭ. iden munen tanakun permate bakti kiyvalirkun tanva rāj sīnton injer bagavantal vāgdan sītor. aden sāṭi bagavantale duniyatura naduḍun mune garib manvalirkun barosataga danevantalir kīntor. ani vōre tanva rājna īsa yētana injer vūrkun nēmi kītor. 
\v 6 miraṭ vīr garib lōkura hijat vōser mantiṭ. bati mī poro adikār tākuser, mīkun kōṭknaga\f * \fr 2:6 \ft seleke pancadknaga.\f* havli kiyvalir vīr danevantalire āndir ki āyur? oho, vīre āndir! 
\v 7 miraṭ bakti kiyval kiristuna cokoṭna poroḍun rehci vaḍkvalir vīre danevantalir āndir ki āyur? oho, vīre āndir! 
\p 
\v 8 “nīva nīkun perma kītape nī āju-bājuturkun gir perma kiyana” inval \w darma-grantna|darma-grant\w* muke hukumun miraṭ piysi tākteke, ad cokoṭnay gosṭi ānd. 
\v 9 bati undi mōka miraṭ bēd-bāv tohkiṭte, darmata kānuntaṅg hukumkun piysi bayman āsi pāpir āntiṭ. 
\v 10 bāriteke bōre āyi ad kānuntaga manvalik samdo hukumkun piysi tākser, undi hukumun ṭūṭi kīsi tākteke gir, vōr pūro darmata kānuntaṅg hukumkun piysi tākmaki inval badnam āntor. 
\v 11 bāriteke “pīr kiyva” injer vehtor vōre, “bōnay jīva gir yētva” injer vehtor. aden sāṭi voror māynal pīr kiyveke gir undi mōka bōnay jīva yētteke, vōr ad kānuntaṅg hukumkun bayman āsi tāktor āntor. 
\p 
\v 12 aden sāṭi mākun mōkḍo suṭi kiyval kānuntun piysi, vaḍktatun hindal ani kām kītatun hindal bagavantal tasva kiyval mantor injer dihante tākana. 
\v 13 bāriteke dusrur poro daya tohur vūrkun bagavantal tasva kīneke, vūr poro gir daya tohor. bati būrte dusrur poro daya tohantero, bagavantal tasva kiyan nēṭi vūr vele santos ani ānandne mandanter. 
\s barosa ani kām kīsi tohval 
\p 
\v 14 nāvur dādalir-bāyikniṭ! “nākun yēsu kiristun poro barosa manta” injer voror māynal vehtor iṇṭu bati, ad barosa matta tīr kām kiyveke, ātal barosa batatune kāmi siyo. ātal barosa māynan baci kiya paranta ki batal? baci kiya paro. 
\v 15 namunatun voror dādale āyi, seleke undi bāyiy āyi, tinle tiṇḍi selvak seleke, pōṇḍle kapḍiṅg selvak matter iṇṭ. 
\v 16 aske miraṭ vōr dādan seleke, ad bāyin batay madat kiyvakne, vūr saṅga, “sāntite sonji, peṭimen tiṇṭu ani mēndol-men kapḍiṅg pōṇḍaṭ. aske mīkun garmi vānta. iv samdo mīkun bagavantal sīntor” injer sirip gosṭinen vehteke batay pāyda puṭo. 
\v 17 ade tīrde barosa manta injer vehci, barosa matta tīr kām kiyveke gir ātal barosa voṇṭari āsi sānta. 
\p 
\v 18 bati namunatun bōre nā saṅga, «nākun yēsun poro barosa manta» indanurte, aske nana, «nāva barosatun cokoṭnaṅg kāmk kīsi tohanton» injer vōn vehci, «nīva barosatun kām kiyvakne toha parki ki batal?» injer pūsi kīnton. 
\v 19 bagavantal vorore mantor injer nime barosa kiyval cokoṭe bati, batal pāyda? ahan būtk gire barosa kīser, verisi tara tara āser mantaṅg. 
\p 
\v 20 ehe pisaṭi! kām kīsi tohvakne manval barosa batatune kāmi siyo invaḍun gava pahje ki batal? 
\v 21 mā tottor bābo abrāhamun hētu kīm. vōr tanvor mari isakun balidān siyval bovlat poro bali siyle ānekete, bagavantal vōna kāryatun sūḍsi, vōn niyatnor injer voptor ki sele? 
\v 22 vōna barosatun keyde kīsi tohval miraṭ kari kīntiṭ ki sele? vōr tanva barosa bātal inval keyde tohtor. 
\v 23 “abrāham bagavantan poro barosa irtor. aden hindale vōn niyatnor inji bagavantal voptor” inval darma-grantna vacan pūre māta. ad tarikate abrāhamun bagavantanor sōptal inval porol vāta. 
\v 24 id sūḍsi, māynal sirip tanva barosatun hindal āyo bati, tanvaṅg kāmkun hindale, niyatnor injer bagavantal voptor inval miraṭ kari kīntiṭ. 
\p 
\v 25 ade tīrde, rāhabu\x # \xo 2:25 \xt yehōsuva 2:11\x* inval lanje veylo ijrayēl dēsnur kabriyalirkun tanva rōn makusi, samdo mān-maryada kīsi dusro sariy sāri kīta. ad cokoṭna kāmun hindal, «niyatna veylo» injer bagavantal voptor. 
\v 26 bahante paran sele ad mēndol sāta lekate vāntayo, ahne cokoṭna kām kīsi tohur vūra barosa gire sāta lekaten vānta. 
\c 3
\s mīva venjeḍun jarabne manal karusaṭ
\p
\v 1 nāvur dādalir-bāyikniṭ! mihgaṭal veleṭir bōda vehvalir āymaṭ. bāriteke bōda vehvalir mākun vele kaṭinta tasva mandanta inval mīkun ṭāvaye.
\v 2 maraṭ samdir gire bacoṅgo galtiṅg kīntaṭ. tana vaḍkvalik gosṭinaga undi gir tap kiyor vōr barpur gun vāle māynal āntor. ātor māynal tanva pūro mēndoḍun jarabne ira parantor.
\v 3 maraṭ tākusta tīr tākana ani māva jarabne mandana injerente kōndan\f * \fr 3:3 \ft grīku bāsate ihin lihi kīsi manta: kōḍata muskuritun lagam dohantaṭ.\f* vēsuni dohantaṭ.
\v 4 ahne ḍagur rūkata namuna yētteke gir, bey jōrte vaḍi vāsi tān durser vōnta. bati tān tākusval māynal ad rūkatun peje manval cuḍusi kaṭetun\f * \fr 3:4 \ft telugute ad cuḍusi kaṭetun «cukkāni» inter.\f* tirusteke, tana bēke sondana itteke hake tān malusa parantor.
\v 5 ahne venjer māva mēndoḍaga cuḍusi bāgam ānd. bati ad bey ḍaguk ḍaguk gosṭiṅg vaḍkanta. ade tīrde, cuḍusi mingul ḍagur kēḍatun bacor-bahan ḍuṇḍusantayo sōnc kīmṭ.
\p
\v 6 māva venjer gire undi taḍmit dātnay ānd. karabne ninci manval māva mēndoḍaga undi bāgam āsi manta. ad venjer karabun pūro mēndoḍaga pagri kīsi, māynana jinganitun taḍmit dāt lāvi kīnta. ahan lāvi kiyval saktitun ad venjer pātaḍtal\f * \fr 3:6 \fq pātaḍtal \ft seleke saytandal injer mandanta.\f* yētanta.
\v 7 samdi janvarkun, piṭe-puraḍun, purg-busitun, samdurtaga manvalik jivras samdotun iden mune ani iṅke gir māynal jarabne irseren mantor.
\v 8 bati venjeḍun iṅke vēri bōre tanva jarabne ira parmaki. ad venjer jīva teṇḍval vikne ninci avivakne karab kīseren mandanta.
\p
\v 9 id venjeḍen maraṭ parbu āyval bābo bagavantan ḍagur-pān sīntaṭ. ide venjeḍe bagavantana rūpne puṭtor māynan sāpena sīntaṭ.
\v 10 āsirvād ani sāpena undiy toḍdal bahri vāser mantaṅg. nāvur dādalir-bāyikniṭ! ahan maraṭ manva.
\v 11 sovor yēr ani cokoṭna yēr baskeṭke undi jalatal pūṭe māyoṅg.
\v 12 nāvur dādalir-bāyikniṭ! anjuri maratun marka paṇḍiṅg\f * \fr 3:12 \ft grīku bāsate oliva paṇḍiṅg injer manta.\f* baskeṭke sādoṅg. ahne āṅgur vēlitun anjuri paṇḍiṅg baskeṭke sādoṅg. ade tarikate, sovor yēta jalatal cokoṭna yēr pūṭe māyo.
\s budi-giyan vālir
\p
\v 13 budi-giyan vālir ani samajdārk mī ropo bōre manter ki? ahan matteke vūr sate-pānde tākser, budi-giyan sīta ad cuḍur-pāndun piysi, vūraṅg kāryan tohaṭ iṇṭ.
\v 14 undi mōka mīva diltaga kuṭa kuṭa ani lālsal gunte manji, ḍaguk ḍaguk gosṭiṅg vehcer satun makusiymaṭ.
\v 15 mihga manval ītal budi-giyan svargnal reysi vāymaki. id mīkun duniyatal vāta budi-giyan ānd. ītaḍaga bāv-bakti sele. id saytanda budi-giyan ānd.
\v 16 bahan itteke bagate kuṭa kuṭa ani lālsalik gunk mandantaṅgo, aga jagaḍaṅg loliṅg ani samdo tīrknaṅg karab kāmk mandantaṅg.
\p
\v 17 bati svargnal vāyval budi-giyan vele pavitra ānd. ad budi-giyan sāntitun perma kīnta. ad bōne batay invak sādu āsi mandanta. ad budi-giyan vehta tīr kēnjanta ani dayate sūḍanta. ani ad cokoṭnaṅg kāmk kīser bēd-bāv tohvak mandanta. ad budi-giyan satemun piysi tākanta.
\v 18 sate-pānde ani sāntite tākvalir ad vijatun vīcci, satna ani sāntita paṇṭatun koyanter.
\c 4 
\s bagavantan karum varaṭ 
\p 
\v 1 mihga jagḍaṅg ani laḍeyk batatun hindal jargser mantaṅg? mīva diltaga puṭvalik āsan unditun undi arsi vāyva sonjine iv jargser mantaṅg. 
\v 2 miraṭ āsa kīkiṭ bati, ad mīkun puṭo. ad kuṭa kuṭa gunta āsatun sāṭi māynan jakantiṭ. jagḍaṅg ani laḍeyk kīntiṭ bati, āsa kīkiṭ ad mīkun puṭo. miraṭ kōrta ad mihga mano. bāriteke bagavantan miraṭ talkviṭ. 
\v 3 miraṭ bagavantan talkteke gire ad mīkun puṭo. bāriteke mīva suk-bōgun sāṭi karci kiyle karabna āsate talkantiṭ. 
\p 
\v 4 id duniyataṅg suk-bōgun saṅga dōstan kīteke, bagavantan perma kītap āyo bati, pīr kītap ānta inval ṭāva sele ki batal? id duniyatur saṅga dōstan kīka inval, bagavantan paga-dāral āntor. 
\v 5 “bagavantal mā samdirkun sīta, ad ātmate maraṭ tanvay bakti kiyana” injer \w darma-grantnaga|darma-grant\w*, vaṭi āgame lihi kīsi manta intiṭ ki batal? 
\v 6 bagavantal mākun vele permata-dayate sūḍser mantor. aden sāṭine darma-grantnaga, 
\q1 “bagavantal garvate manvalirkun ulṭa tiriyantor. 
\q2 bati kami-pānde manvalir poro permata-daya tohantor”\x # \xo 4:6 \xt giyantaṅg gosṭina 3:34\x* 
\m injer lihi kīsi manta. 
\p 
\v 7 aden sāṭi, bagavantan mune cuḍur-pān kīsi maṇṭ. saytandun ulṭa tiriyaṭ. aske vōr saytan mihgaṭal parar āntor. 
\v 8 bagavantan karum varaṭ. aske bagavantal mī karum vāntor. pāpestalirniṭ! mīvaṅg pāpkun noraṭ. bahke māturniṭ! mīvaṅg dilkun suduḍ-pān kīmṭ. 
\v 9 pāpestalirniṭ! vicarte ani duksate maṇṭ. jōrte āḍaṭ. kavvaḍun badli āḍser ani ānandun badli duksate maṇṭ. 
\v 10 parbuna naduḍun mune mīva miraṭ cuḍur-pān kīsi maṇṭ. aske parbu mīkun ḍagur-pān sīntor. 
\v 11 dādalir-bāyikniṭ! mīva miraṭ voron voror baymante rāṅgmaṭ. tanvor sōptan rāṅgi sīteke āyi seleke vōn poro tasva kīteke āyi, vōr māynal darmata kānuntun bayman ātona lekate vāntor. mīva kām sirip ad kānuntun piysi tākana. ad kānun cokoṭna seleke vāyuṭna injer tasva kiyval mīkun hak sele. 
\v 12 parjatun poro nāyda tasva kiyval ani darmata kānuntaga hukumk lihi kiyusval vorore bagavantal āndur. parjatun baci kiyval ani nāseḍam kiyval gir vōre āndur. te āju-bājutur poro siksa vāṭaṭ injer vehle nīkun bōr adikār sītor? 
\s ḍaguk ḍaguk gosṭiṅg vehmaṭ 
\p 
\v 13 kēnjaṭ! “nēṇḍ selete nāḍi batter undi caharde sonji, aga undi sāl vēri mandantom. varaṭ! aga bēpari kīsi kotaṅg vele kamay kīkaṭ” injer vehvalirniṭ kari kīmṭ. 
\v 14 nāḍi batal jargantayo mīkun ṭāva sele. mīva jīvatun bārete sōnc kīmṭ. miraṭ juluk disi uṇḍe julukne mayaḍ āsi sonval, pōyata duhartun dātnur āndiṭ. 
\v 15 ahan invaḍun badli miraṭ, “parbu jīvate irteke, id kīkom ad kīkom” injer vehana. 
\v 16 bati miraṭ ahan kiyviṭ. lāṇḍi-labaḍ ḍaguk ḍaguk gosṭiṅg vehcer galtiṅg kīntiṭ. 
\v 17 aden sāṭi cokoṭ kiyana inval, ṭāva manji gir cokoṭ kiyor vōn pāp lāganta. 
\c 5 
\s danevantalirkun damki siyval 
\p 
\v 1 yē danevantalirniṭ, kēnjaṭ! miraṭ duksate āḍser kiliyaṭ. bāriteke mīkun gācar-gaṇḍalk vāyvalik mantaṅg. 
\v 2 mīva dan-davlat kaḍiyanta ani mīvaṅg pāṅguk velum piyantaṅg. 
\v 3 mihga manval sōne ani kūra cilim piyanta. ad cilim mī poro ulṭa gava vehci, mīvaṅg mēndolkun taḍmit dāt ḍuṇḍusanta. iv \w ākritaṅg divoskne|ākritaṅg divosk\w* gire miraṭ vele dan-davlatna ḍīg vāḍser mantiṭ. 
\v 4 kēnjaṭ! mī vahuknaga kām kiyvalir būytalirkun, miraṭ būti siyvakne pasi kītiṭ. vūraṅg būtiṅg mī poro piradi kīser mantaṅg. vūr būytalira āḍval svargna dalamnor parbunaṅg\f * \fr 5:4 \fq svargna dalamnor parbunaṅg \ft itteke sakti vāle bagavantal.\f* kevkun kēnja vāta. 
\v 5 bomit poro mīkun pasand vāta tīr suk-bōgne piser, koyval dinamun sāṭi, mīvaṅg dilkun koḍyusi tayar kīser mantiṭ. 
\v 6 miraṭ niyatne tākvalirkun siksa vāṭsi, vūrkun jaktiṭ bati, vūr mīkun marla baḍmaki. 
\s samdotun vōrci mune dāyana 
\p 
\v 7 aden sāṭi dādalir-bāyikniṭ! parbu malsi vānal vēri, miraṭ vōrci cokoṭe sūḍser maṇṭ. bahan itteke, voror kētidāral tanva bomitaga vāṭval cokoṭna paṇṭatun sāṭi, bahan sūḍser mandantoro dihante kari kīmṭ. vōr kētidāral modoḍa pir vāsi\f * \fr 5:7 \ft ad jāgataga ursan vakatne jarasi pir vānta ani paṇṭa koyan mune bey pir vānta.\f* paṇṭa piranta agaṭalte bersi, paṇṭa koyle vānal vēri vōrcikun cokoṭe sūḍser mandantor. 
\v 8 miraṭ gir mandun gaṭ kīsi, vōrci sūḍser maṇṭ. bāriteke parbuna malsi vāyval vakat karum vāser manta. 
\v 9 nāvur dādalir-bāyikniṭ! voron poro voror cahḍiṅg vehmaṭ. ahan vehturkun parbu siksa vāṭantor. kēnjaṭ! vōr nāyda tasva kiyval adikāri veyne vāyval mantor. 
\p 
\v 10 nāvur dādalir-bāyikniṭ! parbun bārete vehtur \w parvaktalir|parvaktal\w* taklibk bōge māter. vūr parvaktalira namuna yēcci miraṭ tākaṭ. 
\v 11 taklibk vōrci barosate tākturkun āsirvād yēttur intaṭ. yōbuna vōrcval guntun bārete kēnci mantiṭ. parbu vōn ākrit bātal inam sītor inval miraṭ sūḍtiṭ. parbu vele daya ani kivul vāle āndur. 
\v 12 nāvur dādalir-bāyikniṭ! samdin ter muke batal itteke, svargna poroḍen āyi, bomita poroḍen āyi, uṇḍe dusro batatay poroḍen āyi, miraṭ voṭ vāṭva. sirip batal manta ad vehaṭ. ahan matta tīr vehteken bagavantal mīkun siksa vāṭor. 
\p 
\v 13 mihgaṭal bōre āyi taklibknaga arsi matteke, vōr pārtana kiyana. ānandne mattor vōr, bagavantan pārtana-vinti kīser pāṭaṅg vārana. 
\v 14 mihgaṭal bōre āyi yeḍki-dukne matteke, carcitur pedolkun vōr kēyusana. vūr vāsi parbuna poroḍe niy sōksi, vōn sāṭi pārtana kiyana. 
\v 15 ahan barosate vūr pārtana kīteke, vōr dukelal cokoṭ āntor. parbu vōn cokoṭ kīntor. undi mōka vōr pāpk kīsi matteke, vōnaṅg pāpkun parbu māpi kīntor. 
\v 16 aden sāṭi bave pāpk kīsi mankiṭte, bōnaṅg vohk pāpk mī naḍḍum miraṭ vopaṭ ani voron sāṭi voror pārtana kīmṭ. iden hindal, mīva tabiyat cokoṭ ānta. niyatnona pārtana vele saktite manji bacoro cokoṭ kiya paranta. 
\p 
\v 17 yēliyal mā dātnore sādaran māynal āndur. pir arva injer tanva mande pārtana kītor. te saḍe mūnd sālk vēri, bomit poro pir armaki. 
\v 18 ad āta peje pir arana injer marla pārtana kītor. aske hābar pirdun arusta ani bomi tanga urstaṅg paṇṭaṅg paṇḍusta. 
\p 
\v 19 nāvur dādalir-bāyikniṭ! mihgaṭal bōre āyi sate sardun bahke māteke, vōn malsi satnaga tatteke id gosṭitun kari kīmṭ. 
\v 20 pāpestan pāpna sarital sate sarde malustor vōr, pāpina ātmatun marantal tapusi, baci kiyustor āntor. ide āyva pāpinaṅg pāpkun bagavantana keyde vōr māpi kiyustor āntor. 
